---
created: 2025-01-08T09:49:51+02:00
modified: 2025-01-08T10:21:52+02:00
---

# Joulu

# Persimoniglögi

https://www.meillakotona.fi/reseptit/persimoniglogi

## Ainekset
8 annosta

- 5 cm:n pala inkivääriä
- 2 **tuoretta** kurkumaa
- 2 (noin 500 g) persimonia
- 1 l vettä
- 1 l omenamehua
- ½ tl kokonaisia mustapippureita
- 5 kokonaista kanelitankoa
- 4 kokonaista neilikkaa
- 2–3 rkl ruokosokeria

## Ohje 

1. Kuori ja viipaloi inkivääri ohuiksi viipaleiksi.

1. Kuori ja viipaloi tuore kurkuma. *Käytä kumikäsineitä.*

1. Pese ja viipaloi persimonit ohuiksi.

1. Mittaa kaikki glögin ainekset *paitsi sokeri* isoon kattilaan ja kuumenna kiehuvaksi. Anna juoman poreilla miedolla lämmöllä noin 30 minuuttia.

1. Maista ja lisää sokeria maun mukaan. Siivilöi glögi ja koristele persimoniviipaleilla.

1. Säilytä persimoniglögi jääkaapissa, jos et juo kaikkea kerralla.

# Portterilohi

https://www.meillakotona.fi/reseptit/portterilohi

## Reseptin ainekset
8 annosta

- 500 g kirjolohifileetä (ruodotonta)
- 1,5 rkl karkeaa merisuolaa
- sokeria
- valkopippuria rouhittuna
- portteria (väh. 0,33 dl) 

### Lisäksi

- saaristolaisleipää

## Ohje

1. Ota leivinpaperista tai tuorekelmusta iso pala pöydälle. Ripottele hieman suolaa paperille tai kelmulle ja laita filee siihen nahkapuoli alaspäin.

1. Ripottele suola, sokeri, valkopippuri kalan pintaan. 

1. Paketoi kala leivinpaperin tai kelmun sisään. Siirrä kala vadille tai muovipussiin. 

1. Laita jääkaappiin nahkapuoli alaspäin 1 vuorokaudeksi. Käännä kala välillä toisin päin, jotta filee graavautuu tasaisesti.

1. Kaavi mausteet veitsellä kalan pinnasta pois. Kaada portteri reunalliselle vadille ja nosta graavautunut filee lihapuoli alaspäin portteriin. Peitä kelmulla ja anna maustua vielä yön yli. 

1. Leikkaa graavilohi paperinohuiksi viipaleiksi ohuella, pitkällä veitsellä. 

# Taatelikakku

https://www.meillakotona.fi/reseptit/reseptit-jouluksi-herkutteluun-taatelikakku (tuunattu)

## Reseptin ainekset

20 palaa

- 2 ps (à 200 g) pehmeitä taateleita
- 2 dl vettä
- 200 g voita
- 2 kananmunaa
- 2 dl sokeria
- 1 prk (150 g) ranskankermaa
- 4 dl vehnäjauhoja
- 2 tl vaniljasokeria
- 1,5 tl leivinjauhetta
- 1 tl ruokasoodaa

### Vuoan voitelu
- voita
- korppu- tai vehnäjauhoja

## Ohje

1. Pilko taatelit. Laita puolet kattilaan ja lisää vesi. Keitä noin 15 minuuttia, kunnes taatelit ovat pehmeitä.

1. Soseuta keitetyt taatelit sauvasekoittimella. Lisää paloiteltu rasva ja anna sulaa taatelisoseen joukkoon.

1. Vatkaa munat ja sokeri vaahdoksi. Yhdistä muna-sokerivaahto ja jäähtynyt taateli-rasvaseos. Lisää ranskankerma.

1. Sekoita jauhot, vaniljasokeri, leivinjauhe ja sooda keskenään. Lisää jauhoseos taikinaan nopeasti sekoittaen. Lisää loput taatelin palaset taikinaan

1. Voitele ja korppujauhota 1,8 litran rengasvuoka. Kaada taatelikakun taikina vuokaan.

1. Paista taatelikakkua 175-asteisen uunin alatasolla noin 1 tunti. Kumoa kakku hieman jäähtyneenä. 

# Porkkalatahna

https://www.meillakotona.fi/reseptit/porkkalatahna

## Reseptin ainekset
6 annosta

- 1 prk (195 g) savuporkkanoita (Kalavale)
- 1 prk (150 g) maustamatonta kauratuorejuustoa (esim. Oatly)
- ¼ rku ruohosipulia hienonnettuna
- 1 rkl rakuunaa hienonnettuna
- ½ sitruunan mehu
- mustapippuria
- suola

## Ohje

1. Valuta porkkanat.

1. Laita kaikki ainekset tehosekoittimeen ja pyöräytä tahnaksi.
